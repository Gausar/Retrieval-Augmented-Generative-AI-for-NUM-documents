{
    "1": {
        "question": "МУИС-ийн удирдах зөвлөлд хэн хэн оролцох вэ?",
        "answer": "МУИС-ийн удирдах зөвлөлийг Боловсролын асуудал эрхэлсэн Засгийн газрын гишүүний шийдвэрээр үүсгэн байгуулагч, багш, суралцагч, төгсөгчийн төлөөллийг оролцуулан байгуулна."
    },
    "2": {
        "question": "Суралцагчийн төлөөлөл гэж хэн вэ?",
        "answer": "Суралцагчийн төлөөлөл нь сургуулийн оюутны холбооны тэргүүн байна."
    },
    "3": {
        "question": "Удирдах зөвлөл юу хийдэг вэ?",
        "answer": "Удирдах зөвлөл нь МУИС-ийн дүрэмд заасан чиг үүргийг хэрэгжүүлэх ба удирдах зөвлөл нь сургуулийн захирлыг томилох, чөлөөлөх саналыг үүсгэн байгуулагчид тавьж болно."
    },
    "4": {
        "question": "МУИС-д суралцагч ямар үүрэг хүлээх вэ?",
        "answer": "Сургалтын хөтөлбөрт заасан бүх хэлбэрийн үйл ажиллагаанд тогтмол оролцох; сургалтад шаардагдах хичээлийн хэрэглэгдэхүүнээр өөрийгөө хангах; багш, ажилтан, бусад суралцагчдад хүндэтгэлтэй хандах; МУИС-ийн дүрэм, журмыг баримтлах; ёс зүй, эерэг зан үйлийг чандлан сахих, эрдмийн нэр хүндийг хүндэтгэх; МУИС-ийн нэр хүндэд сөргөөр нөлөөлөхүйц илт худал мэдээлэл түгээхгүй байх."
    },
    "5": {
        "question": "Оюутны дипломын ажлын зохиогчийн эрхийг хэн эзэмших вэ?",
        "answer": "МУИС-аас санхүүжилт олгосон судалгаанд тулгуурлан хийсэн дипломын ажлын зохиогчийн эрхийг гэрээгээр шийдвэрлэнэ. Хэрэв гэрээнд зохиогчийн эрхийг тусгайлан заагаагүй бол МУИС эзэмшинэ. Бусад тохиолдолд оюутан дипломын ажлын зохиогчийн эрхийг эзэмшинэ."
    },
    "6": {
        "question": "Ямар тохиолдолд дипломын ажлын зохиогчийн эрхийг МУИС эзэмших вэ?",
        "answer": "МУИС-аас санхүүжилт олгосон эсвэл МУИС-ийн тоног төхөөрөмж, өмч хөрөнгийг ашигласны улмаас зохиогчийн эрхийн хязгаарлалт хийсэн судалгааны ажлын дипломыг МУИС эзэмшинэ."
    },
    "7": {
        "question": "Оюутан дипломны ажлыг эзэмших нөхцөл юу вэ?",
        "answer": "МУИС-аас санхүүжилт олгоогүй, МУИС-ийн өмчийг ашиглаагүй тохиолдолд оюутан өөрөө зохиогчийн эрхийг эзэмшинэ."
    },
    "8": {
        "question": "Зөвхөн бүрэн дунд боловсрол эзэмшсэн иргэн оройн анги болон эчнээ ангид элсэх эрхтэй юу?",
        "answer": "Боломжгүй. МУИС-ийн бакалаврын орой, эчнээ хөтөлбөрт бакалаврын зэрэгтэй иргэнийг элсүүлнэ."
    },
    "9": {
        "question": "Оройн болон эчнээ ангийн элсэлт хэзээ явагддаг вэ?",
        "answer": "Оройн хөтөлбөрийн бүртгэл 6 сарын 20-оос 8 сарын 20 хүртэл, эчнээ хөтөлбөрийн бүртгэл 7 сарын 20-оос 9 сарын 20 хүртэл явагддаг."
    },
    "10": {
        "question": "Нэвтрэх эрхээ авсан бүртгүүлэгч бүртгэлийн нэгдсэн систем дэх анкетыг бөглөхдөө ямар баримт бичгүүдийг хавсаргах вэ?",
        "answer": "Иргэний үнэмлэх, боловсролын диплом, цээж зураг зэргийг хавсаргана."
    },
    "11": {
        "question": "Бүртгүүлэгч бүртгэлийн хураамж хэдийг төлөх вэ?",
        "answer": "Бүртгүүлэгч бүртгэлийн хөтөлбөрийн тоогоор бүртгэлийн хураамжийг цахимаар төлнө."
    },
    "12": {
        "question": "Бакалаврын хөтөлбөрт гадаадын их дээд сургуулиас шилжин суралцахад тавигдах шаардлагууд юу вэ?",
        "answer": "Сүүлийн 2 жилийн хугацаанд 12-оос багагүй багц цагийн хичээл судалсан, сурлагын дундаж дүн нь 2.5 буюу 3.2-оос дээш байх шаардлагатай."
    },
    "13": {
        "question": "Бакалаврын хөтөлбөрт дотоодын их, дээд сургуулиас шилжин суралцахад тавигдах шаардлагууд юу вэ?",
        "answer": "Хоёр улиралд дараалан 12-оос багагүй багц цагийн хичээл судалсан, сурлагын дундаж дүн нь 3.0-оос дээш байх."
    },
    "14": {
        "question": "МУИС-ийн бакалаврын хөтөлбөр хооронд шилжин суралцахад тавигдах шаардлагууд юу вэ?",
        "answer": "Хоёр улирал дараалан 12-оос багагүй багц цагийн хичээл судалсан, сурлагын дундаж дүн нь 2.8-аас дээш байх."
    },
    "15": {
        "question": "Магистр, докторын хөтөлбөрт шилжин суралцахад тавигдах шаардлагууд юу вэ?",
        "answer": "Нэг улиралд 6-аас багагүй багц цагийн хичээл судалсан, дундаж дүн нь 2.8-аас дээш байх шаардлагатай."
    },
    "16": {
        "question": "Шилжилтийн бүртгэл хэзээ болох вэ?",
        "answer": "Шилжилтийн бүртгэлийг хичээлийн жилд хоёр удаа, намар 7 сарын 1-ээс 8 сарын 10 хүртэл, хавар 12 сарын 15-аас 1 сарын 15 хүртэл бүртгэнэ."
    },
    "17": {
        "question": "Шилжих шалгалтаас хэдэн оноо авсан тохиолдолд тэнцэх вэ?",
        "answer": "Шалгалтад нийт онооны 60-аас дээш хувийг авсан шалгуулагч тэнцэнэ."
    },
    "18": {
        "question": "Бүртгэлийн хураамж хэд вэ?",
        "answer": "МУИС-ийн Удирдах зөвлөлийн баталсан ерөнхий суурийн 1 багц цагийн төлбөртэй тэнцүү."
    },
    "19": {
        "question": "Бүртгэлийн хураамж буцаан олгогдох уу?",
        "answer": "Бүртгэлийн хураамжийг буцаан олгохгүй, МУИС-ийн төвлөрсөн санд төвлөрүүлнэ."
    },
    "20": {
        "question": "Хэдэн удаа хөтөлбөр хооронд шилжиж болох вэ?",
        "answer": "МУИС-ийн хөтөлбөр дотор зөвхөн 1 удаа шилжин суралцах боломжтой."
    },
    "21": {
        "question": "Шилжин суралцагч өмнө үзсэн хичээлийн багц цагийг тооцуулах боломжтой юу?",
        "answer": "Боломжтой. Шилжин суралцагчийн өмнө үзсэн хичээлийн багц цагийн оноог тооцно."
    },
    "22": {
        "question": "МУИС-ийн бакалаврын орой, эчнээ хөтөлбөрт элсэхийн тухай журамыг хэний тушаалаар батлагдсан бэ?",
        "answer": "Боловсрол, шинжлэх ухааны сайдын 2013 оны 03 дугаар сарын 18-ны А/79 тоот тушаалаар батлагдсан."
    },
    "23": {
        "question": "Элсэлтийн комиссын дарга хэн бэ?",
        "answer": "Сургалт, оюутан хариуцсан дэд захирал."
    },
    "24": {
        "question": "Элсэлтийн бүртгэлийг хэзээнээс хэзээг хүртэл хийх вэ?",
        "answer": "Оройн хөтөлбөрийн бүртгэл: 06 дугаар сарын 20-ноос 08 дугаар сарын 20-ний өдрийг дуустал, Эчнээ хөтөлбөрийн бүртгэл: 07 дугаар сарын 20-ноос, 09 дүгээр сарын 20-ний өдрийг дуустал."
    },
    "25": {
        "question": "Бүртгүүлэгч хэдэн ч хөтөлбөрт бүртгүүлэн шалгуулж болох уу?",
        "answer": "Бүртгүүлэгч хэдэн ч хөтөлбөрт бүртгүүлэн шалгуулж болох ба элсэлтийн шалгалтандаа тэнцсэн зөвхөн нэг хөтөлбөрт суралцах эрх авна."
    },
    "26": {
        "question": "Элсэлтийн шалгалтыг хэн хариуцан гүйцэтгэх вэ?",
        "answer": "Элсэлтийн комисс хариуцан гүйцэтгэнэ."
    },
    "27": {
        "question": "Шалгалтын үнэлгээг хэн үнэлж, хэзээ ирүүлэх үү?",
        "answer": "Мэргэжлийн тэнхим үнэлж, үнэлгээг шалгалт авсан өдөрт нь багтаан Элсэлтийн албанд ирүүлнэ."
    },
    "28": {
        "question": "Бүртгүүлэгч хэдэн хоногийн өмнө шалгалт авах өдөр, цаг, хэлбэрийн тухай мэдээллийг хаанаас мэдэж болох уу?",
        "answer": "Шалгалт авахаас 7 хоногийн өмнө https://burtgel.num.edu.mn цахим хуудасны шалгалтын хуваарь цэсэнд байршуулна."
    },
    "29": {
        "question": "Удирдах зөвлөлийн төрийн төлөөллийг хэн томилох вэ?",
        "answer": "Удирлах зөвлөлийн төрийн төлөөллийг  Боловсролын асуудал эрхэлсэн Засгийн газрын гишүүн томилно."
    },
    "30": {
        "question": "МУИС-ийн бүрэлдэхүүн сургууль хооронд шилжин суралцахад голч дүнгийн шаадлага байгаа юу?",
        "answer": "Байгаа. Голч дүн 2.8-аас дээш байх шаардлагатай."
    },
    "31": {
        "question": " Удирдах зөвлөлийн гишүүн ямар эрх, үүргийг хэрэгжүүлэх вэ?",
        "answer": "Сургуулийн үйл ажиллагааны талаар шаардлагатай мэдээлэл, судалгаа авах, Удирдах зөвлөлийн хуралд идэвхтэй оролцож, санал, дүгнэлт гаргах, Удирдах зөвлөлөөс гаргасан шийдвэрийг хэрэгжүүлэх талаар холбогдох хүмүүст шаардлага тавих, тайлбар гаргуулах, хуралд асуудал оруулж хэлэлцүүлэх гэх мэт эрх, үүрэг хэрэгжүүлнэ."
    },
    "32": {
        "question": "МУИС-ийн нэрэмжит тэтгэлэг ямар нөхцөлд олгогдох вэ?",
        "answer": "МУИС-ийн нэрэмжит тэтгэлэг нь сурлагын амжилтаар тэргүүлсэн шилдэг элсэгч, суралцагчдад олгодог тэтгэлэг байна."
    },
    "33": {
        "question": "МУИС-д хэдэн төрлийн тэтгэлэг байгаа вэ?",
        "answer": "МУИС-ийн нэрэмжит тэтгэлэг, МУИС-ийн Эрдмийн зөвлөлийн нэрэмжит тэтгэлэг, МУИС-ийн бүрэлдэхүүн, салбар сургуулийн тэтгэлэг, Докторын сургалтад суралцаж буй МУИС-ийн багшид олгох тэтгэлэг, Докторын дараах судлаачийн болон Сургалт, судалгааны туслахаар ажиллуулах тэтгэлэг, Гадаад, дотоодын байгууллага, сан, төгсөгч, хувь хүний нэрэмжит тэтгэлэг г.м"
    },
    "34": {
        "question": "МУИС-ийн нэрэмжит тэтгэлгүүд жилд хэдэн удаа зарлагддаг вэ?",
        "answer": "Эрдмийн зөвлөлийн нэрэмжит тэтгэлэг болон бакалаврын түвшний суралцагчдад олгох МУИС-ийн нэрэмжит тэтгэлгийг жилд нэг удаа, ахисан түвшний суралцагчдад олгох МУИС-ийн нэрэмжит тэтгэлгийг жилд 2 удаа тус тус зарлана. Бүрэлдэхүүн сургуулийн тэтгэлэг, гадаад дотоодын байгууллага, сан, тегсөгч, хувь хүний нэрэмжит тэтгэлгийг тус тусын журам, хамтын ажиллагааны гэрээ, санамж бичигт заасан хугацаанд зарлана."
    },
    "35": {
        "question": "Орой эсвэл эчнээ хэлбэрээр суралцагч МУИС-ийн нэрэмжит тэтгэлэг авах боломжтой юу?",
        "answer": "Тэтгэлгийг хоёр дахь дээд боловсролын зэрэг эзэмшихээр суралцаж байгаа болон эчнээ, орой хэлбэрээр суралцаж буй суралцагчдад олгохгүй."
    },
    "36": {
        "question": "Олимпиадын нөхцөлөөр элссэн элсэгчид ямар хэмжээний тэтгэлэг олгох вэ?",
        "answer": "I байр: сургалтын төлбөрийн 100 хувьтай тэнцэх хэмжээний тэтгэлэг, ІІ байр. сургалтын төлбөрийн 75 хувьтай тэнцэх хэмжээний тэтгэлэг, III байр: сургалтын төлбөрийн 50 хувьтай тэнцэх хэмжээний тэтгэлэг,"
    },
    "37": {
        "question": "Хууль зүйн сургуульд элссэн тохиолдолд ЭЕШ-аас хэдэн онооноос дээш авбал тэтгэлэг хамрагдах боломжтой болох вэ?",
        "answer": "Суурь шалгалтад тооцуулсан ЭЕШ нь 780 буюу түүнээс дээр оноо авсан бол."
    },
    "38": {
        "question": "Бизнесийн сургуульд элссэн тохиолдолд ЭЕШ-аас хэдэн онооноос дээш авбал тэтгэлэг хамрагдах боломжтой болох вэ?",
        "answer": "Суурь шалгалтад тооцуулсан ЭЕШ нь 780 буюу түүнээс дээр оноо авсан бол."
    },
    "39": {
        "question": "Хамтын ажиллагааны санамж бичиг, гэрээний үндсэн агуулгад юу юу багтах вэ?",
        "answer": "Хоёр сургуулийн хооронд хэрэгжүүлэх хамтын ажиллагааны төрөл хэлбэрүүд, Гэрээний хүчинтэй хугацаа, Талуудын албан ёсны хаяг, цахим шуудангийн хаяг, вэбсайт, Гэрээ дуусгавар болох хугацаа зэрэг багтана."
    },
    "40": {
        "question": "Хоёр сургуулийн хооронд хэрэгжүүлэх хамтын ажиллагааны төрөл хэлбэрүүд юу юу вэ?",
        "answer": "багш солилцоо, оюутан солилцоо, хамтарсан төсөл хөтөлбөр хэрэгжүүлэх, ном сурах бичиг солилцох, тэтгэлэгт хөтөлбөр хэрэгжүүлэх г.м/"
    },
    "41": {
        "question": "Хамтын ажиллагааны гэрээ баталгаажуулах талаарх эцсийн шийдвэрийг хаанаас гаргах вэ?",
        "answer": "Гэрээний төсөл, танилцуулга, үндэслэл үр дүнгийн тухай товч тайланг Захиргааны зөвлөлийн хурлаар хэлэлцэж, МУИС-ийн захирал гарын үсэг зурж баталгаажуулах тухай эцсийн шийдвэрийг Захиргааны зөвлөл гаргана."
    },
    "42": {
        "question": "МУИС нь судлаач, суралцагчийн өмнөөс ямар нэг зөвлөх үйлчилгээний гэрээ хийх үү?",
        "answer": "МУИС нь судлаач, суралцагчийн өмнөөс ямар нэг зөвлөх үйлчилгээний гэрээ хийхгүй"
    },
    "43": {
        "question": "Шинээр бүртгүүлэгч нэвтрэх эрх хэрхэн авах вэ?",
        "answer": "Шинээр бүртгүүлэгч нь бүртгэлийн нэгдсэн системд хувийн болон системийн шаардсан бусад мэдээлэл (цахим шуудангийн хаяг, нэвтрэх үг)-ийг зааврын дагуу оруулан баталгаажуулж, нэвтрэх эрх авна."
    },
    "44": {
        "question": "Тухайн хөтөлбөрт элсэлт авахгүй байх тохиолдол байгаа юу?",
        "answer": "Тухайн хөтөлбөрт элсэх бүртгүүлэгчийн тоо 15-аас бага бол элсэлт авахгүй, бүртгэлийн хураамжийг буцаан олгоно."
    },
    "45": {
        "question": "Элсэлттэй холбоотой бичиг баримтын асуудал үүсвэл ямар арга хэмжээ авагддаг вэ?",
        "answer": " Элсэлттэй холбоотой бичиг баримтыг хуурамчаар үйлдсэн бүртгүүлэгчийг МУИС-д элсүүлэхгүй, элссэний дараа энэ зөрчил илэрвэл сургуулиас хасна."
    },
    "46": {
        "question": "Орой, эчнээ хөтөлбөр, хяналтын тоог хэн батлах вэ?",
        "answer": " Орой, эчнээ хөтөлбөр, хяналтын тоог бүрэлдэхүүн сургуулиудын саналыг үндэслэн жил бүр МУИС-ийн захирлын тушаалаар баталж, мөрдөнө."
    },
    "47": {
        "question": "Шилжилтийн үйл ажиллагааг хэн хариуцан зохион байгуулдаг вэ?",
        "answer": "Шилжилтийн үйл ажиллагааг шилжилтийн комисс хариуцан зохион байгуулна"
    },
    "48": {
        "question": "Тухайн жилд шилжилт авах шалгалтын хуваарь гаргах, шалгалт зохион байгуулах, шалгалтын дүнг системд оруулах, шилжих хүсэлт гаргагчийн материалыг шалгах, багц цагийн дүйцүүлэлт хийх ажлыг хэн хариуцан гүйцэтгэх вэ?",
        "answer": ". Элсэлт, бүртгэл хариуцсан нэгж нь тухайн жилд шилжилт авах шалгалтын хуваарь гаргах, шалгалт зохион байгуулах, шалгалтын дүнг системд оруулах, шилжих хүсэлт гаргагчийн материалыг шалгах, багц цагийн дүйцүүлэлт хийх ажлыг хариуцна"
    },
    "49": {
        "question": "Шилжих шалгалтанд бүртгүүлэхэд бүрэн дүгнэгдээгүй хичээлтэй байж болох уу?",
        "answer": "Бүртгүүлэгч нь бүрэн дүгнэгдээгүй буюу I, Е, N/A гэсэн үсгэн тэмдэглэгээгүй байх"
    },
    "50": {
        "question": "Бүртгүүлэгч хэдэн хөтөлбөрт шилжин суралцах хүсэлт гаргах боломжтой вэ?",
        "answer": "Бүртгүүлэгч нь хэдэн ч хөтөлбөрт шилжин суралцах хүсэлт гаргаж болно."
    },
    "51": {
        "question": "Шалгалтын дүнг хаанаас харах вэ?",
        "answer": "Шалгалт дууссаны дараа шалгалтын дүнг бүртгэлийн нэгдсэн системд оруулна"
    },
    "52": {
        "question": "Шалгалтын оноо тэнцсэн тохиолдолд яадаг вэ?",
        "answer": "Оноо тэнцсэн тохиолдолд өмнө суралцсан сургуулийн голч дүнг харгалзана."
    },
    "53": {
        "question": "Шалгалтын дүнг хаанаас шалгах вэ?",
        "answer": "Шалгуулагч шалгалтын дүнг МУИС-ийн бүртгэлийн нэгдсэн системд нэвтэрч шалгана."
    },
    "54": {
        "question": "Шалгалтаас авбал зохих нийт онооны хэдэн хувийг авсан тохиолдолд тэнцэх вэ?",
        "answer": " Шалгалтад авбал зохих нийт онооны 60-аас доошгүй хувийг авсан шалгуулагчдыг оноогоор нь жагсааж, онооны дарааллаар хяналтын тоонд багтаан элсүүлнэ."
    },
    "55": {
        "question": "Шилжилтийн шалгалтанд тэнцсэн боловч тухайн хөтөлбөрийн шилжилтийн хяналтын тоонд багтаагүй бүртгүүлэгч бусад хөтөлбөр лүү шилжин суралцах боломжтой юу?",
        "answer": "Шилжилтийн шалгалтанд тэнцсэн боловч тухайн хөтөлбөрийн шилжилтийн хяналтын тоонд багтаагүй бүртгүүлэгчдэд шилжих хүсэлт гаргасан бүрэлдэхүүн/салбар сургуулийн бусад үлдсэн хөтөлбөрөөс санал болгож болно."
    },
    "56": {
        "question": "Шилжих шалгалтын бүртгэлийн хураамж хэд вэ?",
        "answer": "Бүртгэлийн хураамж нь МУИС-ийн Удирдах зөвлөлийн баталсан ерөнхий суурийн 1 багц цагийн төлбөртэй тэнцүү байна"
    },
    "57": {
        "question": "Шилжих шалгалтанд бүртгүүлэгч бүртгүүлсэн хөтөлбөрийн тоогоор бүртгэлийн хураамж төлөх үү?",
        "answer": "Тийм. Бүртгүүлэгч бүртгүүлсэн хөтөлбөрийн тоогоор бүртгэлийн хураамжийг цахимаар төлнө."
    },
    "58": {
        "question": "МУИС-ийн нэрэмжит тэтгэлэг хүртсэн суралцагч МУИС-ийн хөтөлбөр хооронд шилжин суралцвал тэтгэлгийг цуцлах уу?",
        "answer": "МУИС-ийн нэрэмжит тэтгэлэг хүртсэн суралцагч МУИС-ийн хөтөлбөр хооронд шилжин суралцвал тэтгэлгийг цуцлаж, олгосон тэтгэлгийг буцаан төлүүлнэ."
    },
    "59": {
        "question": "Хэдэн удаа шилжиж болох вэ?",
        "answer": "МУИС-ийн хөтөлбөр дотор суралцагч зөвхөн 1 удаа шилжин суралцахыг зөвшөөрнө."
    },
    "60": {
        "question": "Эрдмийн зөвлөлийн нэрэмжит тэтгэлэг хэнд олгогддог вэ?",
        "answer": "Эрдмийн зөвлөлийн нэрэмжит тэтгэлэг нь судалгаа, эрдэм шинжилгээний ажилд идэвхтэй оролцож онцгой амжилт гаргасан шилдэг суралцагчдад олгодог тэтгэлэг байна."
    },
    "61": {
        "question": "МУИС-ийн нэрэмжит тэтгэлэг гэж ямар тэтгэлэг вэ?",
        "answer": "МУИС-ийн нэрэмжит тэтгэлэг нь сурлагын амжилтаар тэргүүлсэн шилдэг элсэгч, суралцагчдад олгодог тэтгэлэг байна."
    },
    "62": {
        "question": "Бүрэлдэхүүн, салбар сургуулийн тэтгэлэг хэрхэн олгогддог тэтгэлэг вэ?",
        "answer": "Бүрэлдэхүүн, салбар сургуулийн тэтгэлэг нь сурлага, эрдэм шинжилгээний амжилт үзүүлсэн, МУИС-ийн нэрийн өмнөөс улс, олон улсын хэмжээний уралдаан, тэмцээнд оролцож урлаг, спортын амжилт гаргасан авьяаслаг суралцагчдыг дэмжих зорилгоор МУИС-ийн бусад тэтгэлэгтэй давхардуулахгүйгээр олгодог тэтгэлэг байна."
    },
    "63": {
        "question": "Сургалт, судалгааны туслахаар ажиллуулах тэтгэлэг гэж хэнд олгогддог тэтгэлгийн төрөл вэ?",
        "answer": "Сургалт, судалгааны туслахаар ажиллуулах тэтгэлэг нь ахисан түвшний суралцагчдын судалгаа хийх, суралцах үйл ажиллагаанд нь дэмжлэг үзүүлэх болон мэргэшил, ур чадварыг хөгжүүлэх, сургалт, судалгааны ажил хийх арга барилыг нь дээшлүүлэх зорилгоор олгодог тэтгэлэг байна"
    },
    "64": {
        "question": "МУИС-ийн оюутанд олгогдох тэтгэлгүүд шалгуур, баримт бичгийн бүрдүүлэлт, олгох хугацаа, давтамж, хамрагдах хүний тоо зэрэг бүгд адилхан уу?",
        "answer": "Тэтгэлгийн шалгуур, баримт бичгийн бүрдүүлэлт, мөнгөн дүнгийн хэмжээ, олгох хугацаа, давтамж, тэтгэлэгт хамрагдах хүний тоо зэрэг нь тэтгэлгийн төрлөөс хамаарч харилцан адилгүй байна."
    },
    "65": {
        "question": "Тэтгэлгийн талаарх мэдээллийг тэтгэлэгт нэр дэвшигчийн бүрдүүлбэл зохих материалыг хүлээн авах хугацаанаас хэд хоногийн өмнө зарладаг вэ?",
        "answer": "Тэтгэлгийн талаарх мэдээллийг оюутан хариуцсан нэгж бодон журамд заасан холбогдох нэгжүүд хариуцан, тэтгэлэгт нэр дэвшигчийн бүрдүүлбэл зохих материалыг хүлээн авах хугацаанаас 20-оос доошгүй хоногийн өмнө суралцагчдад зарлан мэдээлж, холбогдох мэдээллийг МУИС-ийн цахим хуудас болон бусад мэдээллийн хэрэгсэлд байршуулан мэдээлэл түгээнэ."
    },
    "66": {
        "question": "Тэтгэлгүүд жилд хэдэн удаа зарлагддаг вэ?",
        "answer": "Эрдмийн зөвлөлийн нэрэмжит тэтгэлэг болон бакалаврын түвшний суралцагчдад олгох МУИС-ийн нэрэмжит тэтгэлгийг жилд нэг удаа, ахисан түвшний суралцагчдад олгох МУИС-ийн нэрэмжит тэтгэлгийг жилд 2 удаа тус тус зарлана."
    },
    "67": {
        "question": "Ямар нэгж материалын бүрдүүлэлт, тэтгэлгийн нөхцөл, болзол шаардлагыг хангасан байдал зэргийг нягтлан хянадаг вэ?",
        "answer": "Оюутан хариуцсан нэгж материалын бүрдүүлэлт, тэтгэлгийн нөхцөл, болзол шаардлагыг хангасан байдал зэргийг нягтлан хянаж, шаардлага хангасан материалыг хүлээн авна."
    },
    "68": {
        "question": "МУИС-иас олгох тэтгэлгийн сонгон шалгаруулалтыг хэн зохион байгуулж, баталгаажуулалтыг хийдэг вэ?",
        "answer": "МУИС-иас олгох тэтгэлгийн сонгон шалгаруулалтыг томилогдсон ажлын хэсэг зохион байгуулж сонгон шалгаруулалтын дүнг баталгаажуулан холбогдох материалыг оюутан хариуцсан нэгж болон холбогдох нэгжид хүргүүлнэ."
    },
    "69": {
        "question": "Эрдмийн зөвлөлийн нэрэмжит тэтгэлгийн батламжийг хэзээ гардуулах вэ?",
        "answer": "Эрдмийн зөвлөлийн нэрэмжит тэтгэлгийн батламжийг Эрдмийн зөвлөлийн хуралдаан эсвэл тэргүүлэгчдийн хуралдааны үеэр гардуулна."
    },
    "70": {
        "question": "МУИС-ийн нэрэмжит тэтгэлгийн батламжийг хэзээ гардуулдаг вэ?",
        "answer": "МУИС-ийн нэрэмжит тэтгэлгийн батламжийг хичээлийн жилийн нээлтийн ёслол эсвэл оюутны эрхийн өдрөөр гардуулна."
    },
    "71": {
        "question": "Тэтгэлгийн хэмжээ, санхүүжилтийн эх үүсвэрийг юу бүрдүүлдэг вэ?",
        "answer": "МУИС-ийн болон бүрэлдэхүүн, салбар сургуулийн төсөвт тусгагдсан өөрийн хөрөнгийн эх үүсвэр, Гадаад, дотоодын байгууллага, хувь хүмүүсийн хандив, тусламж, Бусад эх үүсвэр."
    },
    "72": {
        "question": "Тэтгэлгийг үргэлжлүүлэн олгох тохиолдолд юу хийдэг вэ?",
        "answer": "Тэтгэлгийг үргэлжлүүлэн олгох тохиолдолд суралцагчийн сурлагын голч дүнгийн мэдээлэл болон холбогдох бусад материалыг оюутан хариуцсан нэгж нягтлан хянаж, баталгаажуулна."
    },
    "73": {
        "question": "Ямар тохиолдолд МУИС-ийн захирлын тушаалаар тэтгэлгийг цуцлах вэ?",
        "answer": "Тэтгэлэгт хамрагдсан боловч захиргааны болон гэмт хэргийн зөрчил гаргасан, бусад шалтгаанаар сургуулиас түр чөлөөлөгдсөн, сурлагын амжилт буурсан, тэтгэлэгт хамрагдахдаа хуурамч бичиг баримт бүрдүүлсэн г.м. шалтгаанаар тэтгэлгийг үргэлжлүүлэн олгох боломжгүй нь тогтоогдсон нөхцөлд тэтгэлэг олголтыг МУИС-ийн захирлын тушаалаар цуцална"
    },
    "74": {
        "question": "МУИС-ийн нэрэмжит тэтгэлэг хэзээ зарлагддаг вэ?",
        "answer": "МУИС-ийн нэрэмжит тэтгэлэг жил бүрийн 10 дугаар сард, ахисан түвшний тэтгэлэг 10 болон 4 дүгээр саруудад тус тус зарлагдана."
    },
    "75": {
        "question": "Сурлагын амжилтаар тэргүүлсэн бакалаврын болон ахисан түвшний суралцагчийн шалгуур юу вэ?",
        "answer": "Сүүлийн гурван улирал дараалан 12 багц цагаас доошгүй хичээл сонгон судалж, 3.5-аас доошгүй голч дүнтэй суралцсан бакалаврын түвшний суралцагчид (байгалийн ухаан, инженерчлэлийн хөтөлбөрөөр суралцаж буй суралцагчийн хувьд сурлагын голч дүн 3.2-оос доошгүй байх), сургалтын төлбөрийн 50 хувьтай тэнцэх хэмжээний тэтгэлэг олгоно."
    },
    "76": {
        "question": "Суралцаж буй чиглэлээрээ олон улсын мэргэжлийн олимпиад, эрдэм шинжилгээний хуралд оролцож амжилт үзүүлсэн суралцагчийн шалгуур юу вэ?",
        "answer": "Олон улсын мэргэжлийн олимпиад, эрдэм шинжилгээний хуралд оролцож, эхний 3 байр эзэлсэн суралцагчид тухайн улирлын сургалтын төлбөрийн 50 хүртэлх хувьтай тэнцэх хэмжээний тэтгэлгийг нэг удаа олгоно. Багаар шалгарсан тохиолдолд багт нь тухайн улирлын сургалтын төлбөрийн 30 багц цагийн 50 хувьтай тэнцэх хэмжээний тэтгэлгийг 1 удаа олгоно."
    },
    "77": {
        "question": "Хичээлийн жилийн нэг улирлын сургалтын төлбөрийн хэмжээг хэдэн багц цагтай тэнцүү олгодог вэ?",
        "answer": "Хичээлийн жилийн нэг улирлын сургалтын төлбөрийн хэмжээг тухайн хөтөлбөр дэхь бакалаврын түвшний хувьд 15 багц цаг, ахисан түвшний хувьд 12 багц цагийн төлбөрөөр тус тус тооцно."
    },
    "78": {
        "question": "МУИС-ийн эрдмийн зөвлөлийн тэтгэлгийг хэн гардуулдаг вэ?",
        "answer": ". Тэтгэлгийн батламжийг Эрдмийн зөвлөлийн хуралдаан дээр суралцагчид эрдмийн зөвлөлийн дарга гардуулна."
    },
    "79": {
        "question": "МУИС-ийн эрдмийн зөвлөлийн тэтгэлэг жилд хэдэн удаа, хичнээн оюутанд олгогддог вэ?",
        "answer": "Тэтгэлгийг жилд нэг удаа, 10 хүртэл суралцагчид давхардуулахгүйгээр олгоно."
    },
    "80": {
        "question": "МУИС-ийн эрдмийн зөвлөлийн тэтгэлгийн хэмжээ хэд вэ?",
        "answer": "Тэтгэлгийн хэмжээ тухайн хичээлийн жилийн МУИС-ийн бакалаврын түвшний сургалтын төлбөрийн дунджийн 60 хувиас хэтрэхгүй байна."
    },
    "81": {
        "question": "Ц. Дамдинсүрэн. Ш.Лувсанвандан, Б.Ринчен нарын нэрэмжит тэтгэлэг МУИС-ийн Эрдмийн зөвлөлийн хэзээний шийдвэрийн дагуу олгогдож эхлэсэн вэ?",
        "answer": " МУИС-ийн Эрдмийн зөвлөлийн 1992 оны 2-р сарын 22-ны өдрийн хурлын шийдвэрийн дагуу нэрт монгол судлаач Ц. Дамдинсүрэн. Ш.Лувсанвандан, Б.Ринчен нарын нэрэмжит тэтгэлэг олгоно."
    },
    "82": {
        "question": "Ц. Дамдинсүрэн. Ш.Лувсанвандан, Б.Ринчен нарын нэрэмжит тэтгэлэг жилд хэдэн оюутанд олгох вэ?",
        "answer": "Нэрэмжит тэтгэлгийг жилд тус бүр 1-2 хүнд олгоно. "
    },
    "83": {
        "question": "Ц. Дамдинсүрэн. Ш.Лувсанвандан, Б.Ринчен нарын нэрэмжит тэтгэлгийн зорилго юу вэ?",
        "answer": "Тэтгэлгийн зорилго нь монгол судлалын чиглэлээр ажилладаг гадаадын залуу судлаачдыг ахисан түвшний сургалтад хамруулж, мэргэшихэд нь дэмжлэг үзүүлэхэд оршино."
    },
    "84": {
        "question": "Ц. Дамдинсүрэн. Ш.Лувсанвандан, Б.Ринчен нарын нэрэмжит тэтгэлэгт насны хязгаар байгаа юу?",
        "answer": "Нэрэмжит тэтгэлэгт нэр дэвшигч нь монгол судлалын чиглэлээр докторантурт суралцагч болон докторын дараах судалгааны ажил хийх сонирхолтой 40 хүртэлх насны судлаач байна."
    },
    "85": {
        "question": "Ц. Дамдинсүрэн. Ш.Лувсанвандан, Б.Ринчен нарын нэрэмжит тэтгэлэг хүсэлт гаргагч суралцагч судалгааны ажил хийсэн байх ёстой юу?",
        "answer": " Суралцагч нь хичээлийн жилийн хугацаанд 3 сараар МУИС-д тодорхой хөтөлбөрийн дагуу ахисан түвшний сургалтанд хамрагдаж, судалгааны ажил хийсэн байна."
    },
    "86": {
        "question": "Ц. Дамдинсүрэн. Ш.Лувсанвандан, Б.Ринчен нарын нэрэмжит тэтгэлгийг хаанаас түгээх вэ?",
        "answer": "Нэрэмжит тэтгэлгийн мэдээллийг Монгол судлалын хүрээлэн /МСХ-ээс түгээнэ."
    },
    "87": {
        "question": "Ц. Дамдинсүрэн. Ш.Лувсанвандан, Б.Ринчен нарын нэрэмжит тэтгэлэгт юу юу багтах вэ?",
        "answer": "Оюутны байранд амьдрах нөхцөлөөр хангах, Сар бүр 700.000 төгрөгийн тэтгэлэг олгox, Орон нутагт судалгааны материал цуглуулах ажлаар явахад нэг удаа 300.000 төгрөгийн дэмжлэг үзүүлэх."
    },
    "88": {
        "question": "Ц. Дамдинсүрэн. Ш.Лувсанвандан, Б.Ринчен нарын нэрэмжит тэтгэлгээр суралцагч судалгааны ажлаа тайлагнах уу?",
        "answer": "Тэтгэлгээр суралцагч сургалт дуусахаас өмнө буюу сүүлчийн сарын тэтгэлгийг олгохоос өмнө судалгааныхаа ажлын тайланг мэргэжлийн тэнхимийн хурлаар хэлэлцүүлж, Монгол судлалын хүрээлэнд ирүүлнэ."
    },
    "89": {
        "question": "Эмирит профессор цолыг хэнд олгодог вэ?",
        "answer": "МУИС-ийн профессор, дэд профессор цолтой, тус сургуульд 20-аас доошгүй жил профессорын албан тушаалд ажилласан, шинжлэх ухаан, боловсролыг хөгжүүлэх үйлсэд дорвитой хувь нэмэр оруулсан эрдэмтэнд Эмерит профессор цол олгоно."
    },
    "90": {
        "question": "Эмерит профессор ямар үүрэг хүлээх вэ?",
        "answer": "Эмерит профессор нь МУИС-ийн хөгжилд хувь нэмэр оруулах, гадаад, дотоод харилцаа, хамтын ажиллагааг өргөжүүлэх, МУИС-ийн нэр хүнд, нийгэмд эзлэх байр суурийг бэхжүүлэхэд зохих хүчин чармайлт гарган ажиллах үүрэг хүлээнэ."
    },
    "91": {
        "question": "Бүрэлдэхүүн сургуулийн хүндэт доктор цолыг ямар нөхцөлд олгох вэ?",
        "answer": "Бүрэлдэхүүн сургуулийн хүндэт доктор цолыг шинжлэх ухааны тухайн салбарт эрдэм шинжилгээ, сургалт, судалгааны ажлын техник технологийн шинэчлэлд жинтэй хувь нэмэр оруулсан, өөрийн шавь сургалт, дэг сургуулийг буй болгосон, хамтын ажиллагааг өргөжүүлэн хөгжүүлэх үйлсэд асар их үүрэг гүйцэтгэсэн эрдэмтэн, төр, нийгэм, олон нийтийн байгууллагын зүтгэлтэн, дэмжигч дотоод, гадаадын иргэнд олгоно."
    },
    "92": {
        "question": "МУИС-ийн Хүндэт доктор, Хүндэт профессор цол хуртсэн иргэн юу юу авдаг вэ?",
        "answer": "МУИС-ийн Хүндэт доктор, Хүндэт профессор цол хуртсэн иргэнд үнэмлэх зүүлт гардуулж, өмсгөл өмсгөнө."
    },
    "93": {
        "question": "Эмирит процессор ямар эрх эдлэх вэ?",
        "answer": "Эмерит профессор нь МУИС-ийн дэд бутцийг ашиглан эрдэм шинжилгээний бие даасан санхүүжилттэй дотоод, гадаадын төсөл хэрэгжүүлэхэд ямар нэгэн хязгаарлалт тогтоохгүй бөгөөд гадаадад эрдэм шинжилгээний хуралд оролцоход санхүүгийн зохих дэмжлэг авах, сургууль, тэнхимийн саналаар ажлын хэсэг, шалгалтын комисс, зөвлөх багт ажиллах, шаардлагатай бусад үйл ажиллагаанд оролцох, хоёр жилд нэг удаа мөнгөн тусламж авах, мөн түүнчлэн сургуулийн ёслол, хүндэтгэлийн арга хэмжээнд уригдах эрхтэй."
    },
    "94": {
        "question": "МУИС-ийн хүндэт цол хэдэн төрөлтэй вэ?",
        "answer": "МУИС-ийн хүндэт цол нь МУИС-ийн, Бүрэлдэхүүн сургуулийн гэсэн хоёр төрөл байна."
    },
    "95": {
        "question": "МУИС-ийн хүндэт цол нь дотроо хэд хуваагдах вэ?",
        "answer": " МУИС-ийн хүндэт цол нь Хүндэт доктор, Хүндэт профессор, Эмерит профессор байна"
    },
    "96": {
        "question": "Хүндэт доктор цолыг ямар иргэнд олгох вэ?",
        "answer": "Хүндэт доктор цолыг шинжлэх ухаан, соёл, боловсролыг хөгжүүлэх үйлсэд жинтэй хувь нэмэр оруулсан эрдэмтэн, энх тайван, хүмүүнлэг, төр, олон нийтийн салбарын нэрт зүтгэлтэн гадаадын иргэнд олгоно."
    },
    "97": {
        "question": "Хүндэт профессор цолыг ямар эрдэмтэнд олгох вэ?",
        "answer": "Хүндэт профессор цолыг МУИС-ийн хөгжил, дэвшилд оруулсан гавьяа зүтгэл, эрдэм шинжилгээ, сургалт, судалгааны ажлын техник технологийн шинэчлэлд оруулсан үнэтей хувь нэмэр зэргийг үнэлж, гадаадын эрдэмтэнд олгоно."
    },
    "98": {
        "question": "Эмерит профессор цолыг ямар профессорт олгох вэ?",
        "answer": "Эмерит профессор цолыг МУИС-д ажиллах хөдөлмөрийн гэрээ нь дуусгавар болсон, журамд заасан шаардлагыг хангасан зөвлөх профессорт тус тус олгоно."
    },
    "99": {
        "question": "Ёс зүйн хариуцлага гэж юуг хэлэх вэ?",
        "answer": "Ёс зүйн хариуцлага гэж энэ дүрмийн хэм хэмжээг зөрчсөн ёс зүйн зөрчилд хүлээлгэх арга хэмжээг хэлнэ."
    },
    "100": {
        "question": "Суралцагчийн суралцах үйл ажиллагаанд баримтлах үүрэг юу вэ?",
        "answer": "Суралцах үйл ажиллагааг хэрэгжүүлэхдээ ёс суртахууны үнэт зүйлийг эрхэмлэж бусдад үлгэр дуурайл үзүүлэх үүрэг хүлээнэ."
    }
}